CONTRA JULIANUM PELAGIANUM, Lm, v. 349

libidinem fiat. »Ibi tu exclamas: « Ο altitudo divitiarum
» sapientiae et scientiae Dei 1, » qui extra futuram operum
retributionem ex multa parte liberum arbitrium formam
voluit implere judicii. J ustissime enim sibibonus homo,
inquis, malusque committitur, ut bonus se fruatur, et
malus se ipse patiatur. » Quae prorsus exclamatio tua ad
rem non pertinet, qua te sentis urgeri: nec tuo clamore
pondus quo premeris sublevas, impium dogma vestrum
mordicus tenens, quo vobis placet etiam bonum homi-
nem divino judicio sibi quemque committi, ne scilicet ei ¹
sit necessaria Dei gratia, velut idoneo qui semetipsum
agat, sed absit ut ita sit. Prorsus qui sibi committuntur,
et a semetipsis aguntur, non sunt boni, quia non sunt filii
Dei. <t Quotquot enim spiritu Dei aguntur, hi filii sunt
» Dei ². » Puto quod agnoscas in hoc sententia dogma
apostolicum, quo illud subvertitur vestrum.

XXVI. Verumtamen dicis aliquid contra te , quod taci-
tus praeterire non debeo. Meministi-ne quandiu disputave—
ris contra lucidissimam quae per Apostolum deprompta
est veritatem, affirmans, <‹ Nullo modo esse posse aliquid
quod et peccatum sit et poena peccati? >³ Quid est ergo
nunc, quod oblitus tantae loquacitatis tuae ideo laudas
« Altitudinem divitiarum sapientiae et scientiae Dei ‚ quia
extra futuram operum retributionem ex multa parte li-
berum arbitrium formam voluit implere judicii? J ustis-
sime enim sibi, sicut definis, bonus homo malusque
committitur, ut et bonus se fruatur, utique in opere
bono , et malus se ipse patiatur, ›> utique in opere malo.
Quod profecto illi et peccatum est, quia malum facit,
et poena peccati, quia malum se patitur: ut ex multa
parte formam judicii , quo bona bouis et mala malis
retribuuntur ‚ jam impleat liberum arbitrium , quo

¹ Rom. xx, 13. - ² Rom. vm, 14.

