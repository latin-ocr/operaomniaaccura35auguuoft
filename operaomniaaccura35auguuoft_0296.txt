286 s, Aucusrlm EPtsCoPI

LVII. Quid quod te tantum delectat loqui, ut quod
confitemur et docemus, tanquam negemus, superflua
prolixitate sermonis probare coneris? Quis enim negat
futurum fuisse concubitum ‚ etiamsi peccatum non prae-
cessisset? Sed futurus fuerat, sicut aliis membris, ita
etiam genitalibus voluntate motis, non libidine concita-
tis; aut certe etiam ipsa libidine , (ut non vos de illa
nimium contristemus ‚ ) non qualis nunc est, sed ad nu-
tum voluntarium serviente. Verum vos pro suscepta ves·
tra tam fideliter laboratis, ut vim patiamini, nisi eam
qualis nunc est ‚ etiam in paradiso collocetis ; non ibi de
peccato dicentes talem factam . scd talem nullo peccante
fuisse mansuram ‚ cum qua in illa pace dimicaretur ‚ aut
ne dimicaretur, quotiescumque surgeret expleretur. Ο
sanctas paradisi delicias! Ο frontem qualiumcumque
episcoporum! O fidem qualiumcumque castorum l

Lvlll. Sed volens ostendere, non omnia quae tegun-
tur , ex peccato erubescenda putari oportere, multum
inaniter multa commemoras, quae in nostro corpore na-
turaliter tecta sunt ; quasi post peccatum tecta sint, sicut
illi homines , unde inter nos quaestio est, quae ante pec-
catum nec pudenda , nec tecta fuerant, post peccatum
pudenda texerunt. « Balbus ‚ inquis, apud Tullium cum
Cotta vere diligenterque disseruit. Unde ob hoc pauca
ponis, ut dicis, ut oneres pudorem meum, non ea
me intellexisse sub magisterio sacrae legis , ad quorum
notionem gentiles solo rationis ductu pervenire potue·
runt1 : n et ponis Balbi verba ex Ciceronis libro ‚ per quae
nos doceas, quid senserint Stoici de animalium mutorum
masculinis ac faemininis diversitatibus ‚ de partibus cor-
poris genitalibus , et miris commiscendorum corporum
libidinibus. Quae tamen verba, vel ⁷l'ulliana ‚ vel qu'us-

¹ Lib. 2. de Natura drotum.

 

