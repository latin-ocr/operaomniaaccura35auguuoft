352 s. AUGUSTINI EPISCOPI

sidebat‚ quamvis ignoraret Deum, si talis fuit qualis
praedicatur. Et non vis intelligere quo ait Apostolus:
« Ut sciat unusquisque vestrum suum vas possidere, non
» in morbo desiderii, sicut gentes, quae ignorant Deum1. >2

XXXIX. Bene discernis inter bonum minus conjugale,
et bonum amplius continentiae : sed tuum dogma non
deseris inimicissimum gratiae. Dicis enim ε « Quod Do-
» minus continentiae gloriam libertate electionis honora-
» verit dicens, « Qui potest capere capiat2 z » tanquam
hoc capiatur non Dei munere ‚ sed arbitrii libertate: et
taces quod supra dixerat z » Non omnes capiunt verbum
» hoc ‚ sed quibus datum est-⁹³. υ Vide quae taceas ‚ quae
dicas. Puto quod te pungat conscientia: sed vincit rec-
tum timorem , cum ingerit perversum pudorem, quoquo
modo jam defendenda praecipitata sententia. T antum-
dare non cessas. ‘Nec attendis, sentis, intelligis malum
esse ‚ cui ne limitem necessitatis excedat ‚ cogitur tempe-
rantia repugnare.

XL. Quamvis tu, quod monuit Apostolus: « Ne in
›> morbo desiderii suum vas quisque possideat, non de
›> conjugi0‚ sed de fornicatione accipiendum putaveri53 »
atque ita temperantiae totam honestatem de concubitu
conjugum abstuleris, ut nemo sibi videatur in morbo
desiderii suum Vas possidere , quantacumque libidine in
uxoris genitalibus potuerit insanire. Si enim ullum ibi
tenendum existimares modum , potuisti, et illic concu—
piscentiae reprehendere excessum ‚ eumque dicere ab
Apostolo significatum morbum desiderii, et non improbe
negare ‚ suum vas dictum fuisse cuique conjugem suam.
Quo verbo in eadem re etiam Petrus apostolus utitur, ubi
monet ut viri uxoribus suis tanquam infirmiori vasi tri-

1 x Tlnss. xv, 4. —- 2 Matth. mx,¹ 12. - 3 Ibid. ιι.

