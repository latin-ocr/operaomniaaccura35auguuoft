1472 S· AL'GIJSTINI Episcopi

gratiae, id est, ut etiam ipse convertatur ad nos. Ubi
possunt putare Pelagiani suam obtinere sententiam, qua
dicunt. gratiam Dei secundum merita nostra dari. Quod
quidem in Oriente, hoc est, in provincia Palaestina ‚ in
qua est civitas Jerusalem, cum ipse Pelagius ¹ ab episco-
pis audiretur, affirmare non ausus est. ‘Nam inter caetera
quae illi objecta sunt, et hoc objectum est quod diceret,
gratiam Dei secundum merita nostra dari: quod sic alie-
num est a catholica doctrina et inimicum gratiae Christi,
utnisi hoc obJectum sibi anathemasset, ipse inde anathe-
matus exisset. Sed fallaciter eum anathemasse, posterio-
res ejus iudicant libri, in quibus omnino nihil aliud de-
fendit quam gratiam Dei secuudum merita nostra dari.
Talia ergo de Scripturis colligunt, quale est hoc unum
quod paulo ante dixi: α Convertimini ad me, et convertar
>³ ad vos : » ut secundum meritum conversionis nostrae ad
Deum, detur gratia ejus. in qua ad nos et ipse converti-
tur. Nec attendunt qui hoc sentiunt, quia nisi donum
Dei esset etiam ipsa ad Deum nostra conversio, non ei di-
ceretur : « Deus virtutum, converte nos? : et, Deus tu
» convertens vivicabis nos : et, Converte nos Deus sanita-
» tatum nostrarum3 t ›> et hujusmodi alia, quae commemo-
rare longum est. Nam ct venire ad Christum, quid est
aliud nisi ad eum credendo converti? Et tamen ait:
« Nemo potest venire ad me, nisi datum fuerit ei a Pa-
» tre meo 4. ›>

Xl. Item quod scriptum est iu libro secundo Parali-
pomenon : « Dominus vobiscum, cum vos estis cum eo,
›> et si quaesieritis eum ‚ invenietis3 si autem reliqueritis
» eum, derelinquet vos 5: ›> manifestat quidem voluntatis
arbitrium. Sed illi qui dicunt gratiam Dei secundum

{Vide lib. de gestis pelag. cap. 14. -— 2 Psat. mxxix, 8. — 3 Id.1,xxx1v‚
7 et 5. ——4 Joan. vx, 66.- 5 2 Paral· xv, 2.

