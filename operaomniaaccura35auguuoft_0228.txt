218 s. AUGUSTINI Episcopi

contempsisse remedia, ut gloriosa posset exercere certa-
mina. ›> Quaero quae remedia contempserit? Responde-
bis, nuptiaS. Quaero, Ista remedia contra quem morbum
sunt necessaria? Remedium quippe a medendo, id est,
a medicando nomen accepit. Simul itaque videmus ambo
remedium nuptiarum z cur tu laudas libidinis morbum ‚
quo perveniri cernis ad mortem , si non ei resistat aut
continentiae retinaculum, aut coniugale remedium? J am
hoc et superius egi tecum, ubi disertissime pudicitiam
conjugalem inter lascivientes et continentes ita posuisti ε
« Quae verecundis manibus et confovet aestuantes, et
laudat tali remedio non egentes. >2 Eadem itaque repeto.
lterum audi quod illic tibi breviter dilucideque respondi.
t< Quando ego istam concupiscentiam morbum esse dico,
quare tu negas, qui tamen ei necessarium remedium con-
fiteris? Si agnoscis remedium, agnosce morbum. Si negas
morbum, nega remedium. Rogo cede aliquando etiam
per os tuum tibi loquenti veritati ε nemo providet reme-
dium sanitati.

XLIII. Quae sunt autem «Sanctorum virginum, si-
cut appellas, gloriosa certamina, n nisi quia nou vin-
cuntur a malo , sed vincunt in bono malum? Q'uae non
gloriosa ego, sed gloriosiora dicere malui. Habet enim
palmam de hujus mali subjectione , quamvis minorem ,
pudicitia etiam conjugalis. Belligerat enim etiam ipsa
contra carnalem concupiscentiam , ne limites thori nup-
tialis excedat ε belligerat, ne definitum ex consensu con-
jugum orandi tempus irrumpat. Etsi tantas vires habet
ista pudicitia conjugalis, tantumque Dei donum est, ut
faciat quod praescribunt tabulae matrimoniales, inipso
quoque thoro conjugali conflictu fortiore belligerat, ne
ultra quam generandis filiis sat est, etiam ipsum conjugis
eorpus attrectet. Talis pudicitia nec menstruatis, nec

 

