 

CONTRA JULIANUM PELAGIANUM‚ Lus. 11. 137

bonum ‚ esse hominum conditorem, munda etiam de im-
mundis ineffabiliter operantem ; quamvis hominum nemo
mundus nascatur, etideo donec mundetur Spiritu sancto,
sub spiritu immundo esse cogatur. Nec quantamcumque
immunditiam naturarum ‚ ullum crimen esse nuptiarum:
bonum quippe discernitur proprium nuptiarum a quo-
libet vitio naturarum. Nec ullius reatum remanere pec-
cati ‚ qui non ea qnae in Christo fit regeneratione solva*
tur3 quamvis infirmitas restet, contra quam in seipso
constitutam regeneratus si proficit pugnet. Nec iniquus
est Deus, cum peccatis sive originalibus sive propriis
(ligna retribuit ε magisque iniquus aut infirmus ostendi-
tur, si jugum grave super filios Adam, a die sicut
scriptum est 1, natititatis eorum usquein diem sepultu-
rae in matrem oniniun1‚sub quo Jugo imago ejus atteri-
tui, aut ipse nullo vel originali vel proprio praecedente
peccato, aut quilibet alius ipso imponit invito. Nec per-
fectio est desperanda virtutis ‚ per ejus gratiam , qui ex
origine vitiatam mutare potest et sanare naturam.

lV. Aggrediar igitur implere pollicitationem meam.
Nec ista quinque argumenta vestra, ex quibus cuncta
connectitis ‚ quae in hac quaestione adversus catholicam
fidem multipliciter disputatis ‚ singillatim testimoniis
sanctorum refutanda suscipiam ε sed quantum potuerit
eorum percuti et dejici, etiam cum a me de litteris ca-
tholicorum episcoporum singula proferentur ‚ tantum
percutietur atque dejicietur, sive unum eorum, sive duo,
sive plura ‚ sive omnia , sicut valuerit quod proferetur.
Veluti est illud in libro quem cle arca Noe conscripsit
beatus Ambrosius2‚ α Per unum, inquit, Dominum Je-
sum salus ventura nationibus declaratur ‚ qui solus non
potuit justus esse, cum generatio omnis erraret, nisi na-

¹ Eecli. xz, 1. — ² Ambrosius lib. de arca Noe.

