CONTRA JULIANUM PELAGIANUM, LIB. VI. [117

templum Dei ‚ quia aedificatur in templo Dei. Matris
quippe corpus ut esset templum Dei, gratiae beneficium
est, non naturae ε quae gratia non conceptione, sed rege-
neratione confertur. Nam si ad matris corpus id quod in
ea concipitur pertineret , ita ut ejus pars deputaretur3
non baptizareturinfans, cujus mater baptizata est aliquo
mortis urgente pericu10‚ cum eum gestaret in utero, Nunc
vero cum etiam ipse baptizatur , non utique bis bapti-
zatus habebitur. Non itaque ad maternum corpus cum
esset in utero pertinebat : et tamen creabatur in templo
Dei, non templum Dei. Itain foemina fideli creatus estin-
fidelis, et in eum parentes infidelitatem trajecerunt,
quam non habebant quando ex ipsis natus est , sed tunc
habebant quando et ipsi similiter nati sunt. Trajecerunt
ergo, quod jam non erat in eis ‚ propter semen spiritale
quo regenerati sunt3 sed erat in eorum carnali semine ‚
quo eum generaverunt.

XLIV. Quamvis itaque sacro baptismate sanctificetur
et corpus3 ad hoc tamen sanctificatur9 ut per remissionem
peccatorum non solum praeteritis peccatis omnibus, ve-
rumetiam ipsi quae inest carnis concupiscentiae non sit
obnoxium3 cui necesse est obnoxius omnis homo nasca-
tur, etiam moriturus obnoxius ‚ si non renascatur. Ubi
ergo me audisti sive legisti dicentem : c< Non innovari ho-
mines per baptismum, sed quasi innovari3 non liberari,
sed quasi liberari3 non salvari, sed quasi salvari, » Absit
ut ego inanem dicerem gratiam lavacri illius, in quo re-
natus sum ex aqua et spiritu, qua liberatus sum a reatu
omnium peccatorum , vel quae nascendo traxeram , vel
quae male vivendo contraxeram ε qua liberor ut sciam ne
intrem in tentationem a concupiscentia mea abstractus
et illectUS, atque ut exaudiar dicens cum consortibus

cxmr. 27

