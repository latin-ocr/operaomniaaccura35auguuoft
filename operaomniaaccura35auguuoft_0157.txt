,- w-u -a- -——

CONTRA JULIANUM PELAGIANUM‚ LIB. 11. 147

nascendo non sit, quod moriendo crucifixit, fiat etiam in
carne nostra justificatio per gratiam ‚ in qua erat ante col-
luvio per culpam? Ac per hoc quinque ista vestra, in qui-
bus maxime terretis homines ‚ argumenta ‚ nec alios
poterunt perturbare, nec VOS, si credatis Ambrosio, Cy·—
priano‚ Gregorio, aliisque catholicis sanctis clarisque
doctoribus, imo vero etiam vobisipsis, legem peccati,
quae inest hominis membris repugnans legi mentis, qua
caro concupiscit adversum spiritum , etiam baptizatis
sanctis ingerere pugnandi necessitatem, contra quid, nisi
contra malum? non substantiam, sed substantiae vitium,
Dei gratia nos regenerante non imputandum, Dei gratia
J'uvante frenandum, Dei gratia remunerante sanandum?

X. Sed ne forte dicas, contra hoc potius pugnare
baptizatos, quod sibi ipsi prioris vitae mala consuetudine
fecerunt, non contra id cum quo nati sunt : quanquam
si hoc dicis, jam procul dubio cernis atque concedis, esse
in homine aliquid mali, quod non ipsum, sed reatus qui
ex illo contractus fuerat, auferatur in baptismo : tamen
quia parum est ad hujus quaestionis absolutionem, nisi
nobis ex peccato primi hominis ingeneratum esse monstre-
tur , audi quid inde in alio loco expressius dicat sanctus
Ambrosius in expositione Evangelii secundum Lucam 4,
cum diversis modis, ab una tamen regula fidei non abhor-
rentibus, tractaret illum locum, ubi Dominus ait, in una
domo dividi tres adversus duos, et duos adversus tres 2.
« Possunt etiam videri, inquit, casa atque anima ab odore,
tactu, gustuque luxuriae separatae in una domo se adver-
sus incursantia vitia dividentes, subjicientes se legi Dei,
removentes se a lege peccati: quorum licet dissensio per
praevaricationem primi hominis in naturam vti-terit, ut
nequaquam sibi paribus ad virtutem studiis convenirenu

¹ Ambrosius in Lucam, tib. 7. n. 1031. — ⁴2 Luc xii, 52.
ιο.

